+++

title = 'Il mio cervello ha troppe tab aperte '

date = "2022-10-16"

+++

# Il mio cervello ha troppe tab aperte...

![Cervello e pippe mentali](https://res.cloudinary.com/presobene/image/upload/v1665946269/photo-1606987482048-c6826204b417_nx64or.webp)

lo ammetto, è una Domenica all'insegna del relax, ho solamente voglia di rimanere a casa, leggere, guardare film e scrivere un po' per questo blog **non blog** . 

Questa è una delle volte in cui non so proprio dove andrò a parare, mi metto solamente un limite di parole, giusto per non scrivere un papiro senza senso. 

## Sindrome dell'impostore
Ho iniziato a sentirne parlare abbastanza presto e sopratutto a capirlo.

Breve descrizione, non scritta da me OVVIAMENTE: "La sindrome dell’impostore è il fenomeno per cui una persona si sente incompetente e pensa di aver ingannato gli altri circa le proprie capacità, vivendo uno stato psicologico intriso di senso di colpa, mancata introiezione del successo, paura del giudizio e sentimenti di indegnità e inefficienza professionale e formativa."

Ecco, questo è esattamente quello che passa nella mia testa da tipo sempre (più che confermato e più o meno intensamente). Tutto ciò è diminuito drasticamente con il tempo, per fortuna.

Ora, per quanto possa sembrare un problema, nel mio caso sta diventando un "cosa posso fare per evitare *ciò che ho scritto prima e che non ho voglia di ripetere*" ? Il tutto è abbastanza normale, perché il risultato è semplicemente sono capace - faccio, non sono capace - studio - faccio.

Quindi sta passando dall'essere una sindrome (che parola odiosa) ad un modo di pensare.

## Sabato, Milano e Anatomage
Ieri sono andato a Milano ad un congresso, o meglio meeting, un po' fuori target per me. Anatomage è un software di dissezione virtuale per l'educazione dell'anatomia e della fisiologia, giuro non riuscirei a spiegarlo in altri termini.

Ultimamente vado a congressi, parlo con molte aziende e soprattutto mi confronto con loro ammettendo la mia ignoranza in materia (fino a prova contraria sono nuovo in tutto il mio ambito di lavoro). Nonostante abbia Anatomage a lavoro non ho mai approfondito l'argomento, l'unico modo per farlo era andare ad un meeting dedicato e così è stato, ho imparato davvero tanto nell'arco di una giornata, così come ho provato molti software alternativi offerti dalla stessa ditta. E' stata una giornata super appagante, nonostante il giorno prima fossi indeciso sull'andarci o meno.

Non mi mancava Milano e la metro super piena, ho sviluppato una sorta di fobia, quando ci sono troppe persone in un metro quadrato la mascherina compare nella mia faccia. 

## Qualcosa di diverso
Il mio pensiero riguardo i social è sempre lo stesso, sono interessanti se non diventano una professione, per quanto mi riguarda vale per tutto internet. Mi spiego meglio: se io ho un'attività e devo fare il sito web, va bene, perché il lavoro deve essere l'attività che svolgo e non il sito. Ma se il sito diventa l'unica fonte di guadagno o quello che devo fare per portare la pagnotta a casa, allora... Vade retro! 
Nell'ultimo periodo sto guardando in loop un canale YouTube con una manciata di video perché sono molto realizzati molto semplicemente e super rilassanti. Il canale in questione è [Marko](https://www.youtube.com/channel/UCCQ6SXMc7MoJ88jjpn6j-8Q) e mi è salita la voglia di fare qualcosa del genere ma con il mio lavoro (e non). Il canale YouTube l'ho creato e voglio mettere un video questa settimana, non dico molto altro anche perché, come nella maggior parte delle cose, lo faccio perché ho voglia.

Fine.
