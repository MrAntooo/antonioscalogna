+++

title = 'Relax è lavorare "bene"cit. '

date = "2022-10-09"

+++

# Lo sapevano tutti tranne il sottoscritto 
Questa nota sarebbe dovuta uscire praticamente un mese fa ma non l'ho mai finita di scrivere. Quale momento migliore di scrivere sproloqui se non una domenica sera, prima di iniziare un film.

# Il ritorno ad Apple
Chi mi conosce lo sapeva, io ci ho provato a lasciare tutto di Apple ma alla fine la combo comodità e semplicità vince su tutto. L'Oppo Find X3 Pro è veramente il top, mi son trovato benissimo in qualunque campo, dall'uso di tutti i giorni a foto e video, ma semplicemente mi mancava iOS tra i suoi pregi e difetti, così l'ho venduto per tornare **momentaneamente** ad iPhone 8 Plus.

Così come avevo venduto M1 sono ritornato a Mac ma con un bel MacBook Pro quasi maxato del 2020, per avere la comodità di Intel, ovvero lavorare su un **vero Windows 10** e non con qualcosa di emulato come Parallels, e credetemi che fa la differenza, soprattutto se lavorate con tanti tipi di hardware che richiedono altrettanti driver.

In sostanza sono tornato alle origini, attendo l'acquisto di un prodotto, ma devo dire che il Macbook Pro 13 (Ricondizionato) mi sta dando parecchie soddisfazioni e attualmente l'unica differenza che sento con M1 è la ventola, ma non è così invadente. Non l'ho ancora smontato per vedere se dentro è effettivamente pulito, lo farò presto.

Ho preso altro, ma perché lo userò per un progetto che vi dirò proprio qua sotto.

# TechInSim e YouTube
Il mio rapporto con YouTube è amore e odio, mi piace guardare video ma non caricarli. Nell’ultimo periodo però sto guardando un sacco di video “A day in the life ecc…” e mi sono soffermato su un canale, [Marko](https://www.youtube.com/channel/UCCQ6SXMc7MoJ88jjpn6j-8Q), che fa esattamente quello che vorrei fare io cioè mostrare parte della mia vita lavorativa **in prima persona** utilizzando semplicemente **iPhone**.
Il dettaglio sta proprio nel farlo nella maniera più semplice possibile, non ho voglia di usare altre camere, quella di iPhone basta e avanza.
Ma dall'altro lato mi piacerebbe tornare fare montaggio video, in maniera molto semplice e serrata anche di video non esattamente lavorativi, quindi devo ancora decidere come chiamare il canale, se TechInSim oppure qualcosa di diverso ma più generico...

# L'ennesima conferma
Il passaggio prima di prendere il MacBook, sostanzialmente per avere due computer in uno, è stato quello di prendere un iPad Mini con Apple Pencil per illudermi **nuovamente** di riuscire a sostituire la carta e penna con tablet. 
Allora, oggettivamente l'iPad Mini abbinato ad Apple Pencil è una bomba, penso veramente che sia il miglior iPad per l'uso di tutti i giorni, scrittura eccezionale, Apple Pencil perfetta in tutto MA non è la carta. Una cosa che mi sta piacendo fare nell'ultimo periodo è cercare ovunque penne stilografiche (e non) e carte di ogni tipo da Rhodia, Leuchtturm1917, ecc... 
Il mio cervello funziona male, per ricordarmi una cosa o per mettere una idea, nella prima fase, non devo scriverla in digitale, bensì su carta perché mi piace proprio scrivere a mano forse perché è una cosa che si fa sempre di meno, un po' come il mandare a sviluppare le foto.

# Devo necessariamente recuperare alcuni film
Ho trovato una serie da guardare ogni sera, una o due puntate prima di andare a letto però voglio recuperare tutti i film che mi sono perso nell'ultimo periodo, ovvero:\
- Il secondo film di Sonic 
- Top Gun 
- Jurassic World 
- Super-pets
- Elvis
- Thor 2
- Il secondo film di Animali Fantastici

E altri che mi verranno in mente... Penso che seguirò questa lista fatta a caso, involontariamente è in ordine di interesse.