+++

title = "Tra podcast e produttività digitale"

date = "2022-01-29"

+++
# Tra podcast e produttività digitale

Non scrivo da un po’, vuoi per il poco tempo o per la mancanza di cose da dire (quest’ultima va per la maggiore). 
In queste ultime settimane ho ripreso ad ascoltare podcast, in particolare EasyApple e Apnea.

![Foto più vista nel mio profilo di Unsplash](https://res.cloudinary.com/presobene/image/upload/v1643455887/antonio-scalogna-NGrocVqf95U-unsplash_vxcvnj.jpg)

## Podcast
**EasyApple** è un podcast abbastanza nerd sul mondo Apple e sulla tecnologia, condotto da Luca Zorzi e Federico Travaini da circa 11 anni (MIO DIO!), e infatti ho intenzione di recuperarmi tutte le 500 e passa puntate, tanto tra casa e lavoro ho 40 minuti di strada. Mi sta piacendo un sacco perché in ogni puntata o scopro qualcosa di nuovo o accumulo spunti per progettini da applicare a lavoro, in più è condotto in maniera molto naturale, due ragazzi che parlano del loro rapporto con la tecnologia davanti ad un microfono, che c’è di meglio? Vi dico solo che vorrei continuare il podcast solo per gestirlo come fanno loro! 

**Apnea**, un podcast condotto da quella droga vivente di Lucarelli, scoperto in tv e distribuito male, infatti si può ascoltare solo su Spotify o RaiPlay Sound (era necessario cara Rai, eh?) ma nonostante questo che dire, tanta tanta roba, non eguaglia Veleno ma non riesco comunque a togliermi le cuffie o ad uscire dalla macchina senza concludere la puntata. Di questo non voglio dirvi nulla ma basti sapere che parla dei fatti della Costa Concordia ma da un punto di vista inaspettato.

## Troverò l’app perfetta??
La lotta tra **ToDoist** e **Fantastical,** perché mi sono arreso, per avere un servizio come si deve sono obbligato a sganciare. Potrei usare Google Calendar, Notion, Trello (che consiglio ancora), ecc… Ma tutti questi servizi hanno tutto e niente, prendiamo Notion: una app che ha tutto, TUTTO, ma con un difetto, troppo libero è troppo grande, non ho testa di mettermi lì e pensare ad un design delle pagine e cose del genere, l’ho fatto, l’ho usata, ma no, non fa per me. 

ToDoist e Fantastical hanno una cosa in comune, la scrittura naturale degli appuntamenti: se normalmente bisogna scrivere l'appuntamento, selezionare la data, selezionare l'ora, ecc… Entrambe queste app permetto di scrivere "Appuntamento Martedì dalle 9 alle 10" riconoscendo i diversi attributi dell'evento e calanderizzando tutto correttamente.\
Al momento sto usando ToDoist insieme a Google Calendar con il calendario del lavoro, non male, ma non mi fa gestire i diversi calendari (Riunioni, Corsi, Eventi, e cose di questo tipo), ogni elemento è caricato nel calendario principale.

Fantastical invece è un altro ragionamento, forse più in linea con i miei bisogni attuali: è un calendario normale ma con una quantità di funzioni e integrazioni in più, è più dispersiva di ToDoist, ma quella che la rende diversa da Notion (per la dispersione di funzioni) è proprio perché si basa su un calendario, quindi ha una sorta di funzione Main.

Farò queste due settimane di prova solo ed esclusivamente con Fantastical e vi dirò se vale la bellezza di 43€ all'anno.

## Nota di Aprile
Sarà una nota particolare, talmente particolare che l'ho iniziata a scrivere a Dicembre e ancora sono in alto mare.

## Unsplash
Ogni tanto guardo il [mio profilo di Unsplash](https://unsplash.com/@antonioas/), avrei tante altre foto da caricare ma non ho mai tempo, quella che ho inserito al momento è quella più vista e scaricata. Non avrà numeri eccezionali ma ne sono super contento!
![Visualizzazionie download della foto in copertina](https://res.cloudinary.com/presobene/image/upload/v1643465591/Screenshot_2022-01-29_at_15.13.05_hviglz.png)

## In conclusione
Mi sto rendendo conto che scrivere in stile newsletter non mi dispiace. 
Oggi ho fatto la terza dose e per quanto io sia sinceramente contento di averla fatta, al momento mi sento come Pablo Escobar nel meme sul tavolo, in attesa dei sintomi…
Vabbè torno a suonare un po', GET BAAAACK!!! 

