+++

title = "Avere tutto su Google"

date = "2022-08-17"

+++

# Avere tutto su Google

![](https://res.cloudinary.com/presobene/image/upload/v1660771642/photo_2022-08-17_23-26-48_czr0aw.jpg)

Come avevo scritto due settimane fa, ho provato un chromebook, non nel migliore di modi, ma ci sono riuscito.

## Chrome OS, questo sistema operativo "silezioso"

Non è nient'altro che un S.O. basato sul Kernel Linux che utilizza l'interfaccia grafica di Google Chrome come UI del sistema operativo. 

Lato positivo (positivissimo) è la possibilità di installare la versione open source, ovvero **Chromium OS**, un po' castrato risepetto Chrome OS ma che può resuscitare dei computer vecchiotti, così come alcune distro (per esempio Mint).

## Riflessione enorme

L'esperienza di uso di Chrome OS è esattamente identica a quella di utilizare Google Chrome in un pc o Mac e utilizzare tutti gli applicativi di Google e le estensioni di Chrome. Nulla di più.

Per questo, secondo me, è la carta vincente per la maggior parte delle persone, circa l'80%... Per tutti gli utenti non esigenti.

Ho avuto una grande conferma, la mia intera vita digitale si basa su Google, anche quando ero **full Apple**, continuavo a vedere iCloud come un servizio in più: mappe, mail, documenti e applicativi annessi, uso praticamente ogni sfumatura di Google, soprattutto da quando ho un account aziendale con memoria illimitata. La vera domanda che mi sono posto é: è una buona cosa?

Si e no, nel senso, se tutti (a partire dall'amministrazione pubblica) utilizzassimo Google Doc, Google Sheet, ecc... Sicuramente non ci sarebbe nessuna dispersione di dati come la classica confusione dei formati .odt e .docx .

A questo punto, cosa cambia tra un Google Workspace e Office 365? Pochissimo, ma quel poco è tutto, se con Office365 possiamo avere accesso illimitato alla suite office anche online e tanto spazio su OneDrive, con Google Workspace abbiamo tutto a prescindere dal tipo di computer che si utilizza perché è vero che la suite office è accessibile online ma non è proprio la stessa che si installa nel computer.

## Ma il tanto discusso Open Source?

Lo ammetto, non uso molti software Open Source, non quanto vorrei. Ma per una semplice questione lavorativa e di abitudine. Non posso utilizzare utilizzare LibreOffice al posto Microsoft Office, ma sto utilizzando sempre più spesso Google Doc, Sheet, Slides e Form.

Probabilmente il software che utilizzo più di tutti, totalmente open source, è OBS, per registrare e trasmettere gli scenari di simulazione.

Al momento, purtroppo, non vedo un roseo futuro per le licenze Open Source al contrario del Cloud che sta **andando a tutta birra**

## Chromebook, rimandato al mittente

Per quanto Chrome OS sia oggettivamente un sistema operativo ben sviluppato e soprattutto pensato, vedo il suo uso eccessivo per un computer. Non è necessario un computer, è un sistema operativo per tablet, per questo ad oggi penso che il dispositivo Chrome OS più utile sia il **Lenovo Ideapad Duet**, ovviamente non per attività impegnative ma per le attività da salotto o da vacanze fuori porta.

Diciamo che questa prova non ha dato i suoi frutti *come speravo* e quindi ho rimandato al mittente il dispositivo.

Al momento mi terrò il Surface Pro 7 come computer da viaggio poiché a casa ho un computer fisso e a lavoro un super HP Elitebook.
