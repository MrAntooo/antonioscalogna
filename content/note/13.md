+++

title = "Quel professore di musica delle medie"

date = "2022-08-07"

+++

# Quel professore di musica delle medie

![Photo by Jefferson Santos](https://res.cloudinary.com/presobene/image/upload/v1659905241/photo-1510915361894-db8b60106cb1_xa6psb.avif)


Dalla fine delle elementari suono la chitarra, da che ne ho memoria ho sempre sognato di suonarla. 
Continuavo a mimarla durante i Festivalbar e quando andavo a catechismo l'unico scopo futuro per me era entrare a far parte del coro della chiesa e suonare, cosa che ho fatto per diversi anni ed è stato molto divertente oltre che istruttivo.

Piano piano imparai a suonare, dal classico giro di Do fino ad introddure gli accordi barrè e da lì in poi, beh... Ho sempre suonato per me, senza pubblico (dalle medie in poi l'unico pubblico erano i bambini del catechismo e anziani, non male).

Alle medie l'unica materia che mi divertiva e per cui mi impegnavo era **musica**, quante canzoni ho suonato con quel flauto con la prof che suonava la tastiera e intonava le canzoni con la voce, credo di esser stato l'unico ad aver suonato il flauto durante l'esposizione della tesina di terza media.

Ma ad un certo punto, per qualche settimana, la professoressa si mise in malattia e al posto suo arrivò un altro professore, o meglio, **cantautore** .

## Un cantatuore come insegnante 

Il suo nome è Daniele Moraca, ricordo ancora il suo arrivo in classe, con la chitarra e quell'aria da tutt'altro che insegnante, tant'è che la prima cosa che fece è stata buttare nel cestino il libro di musica che usavamo per imparare le nostre canzoni con il flauto e cercò di spiegarci il vero significato della musica.

La verità che ognuno ha un proprio concetto di musica, dipende da come la si vive e in che modo fa parte della propria vita.

Non ricordo molto di quel periodo, non perché non sia stato interessante ma perché credo che il mio modo di suonare sia stato condizionato molto da lui.

Ma due cose, due cose, ricordo con estremo piacere: la prima è Ho bisogno di te, una delle canzoni più belle che abbia mai sentito e che tutt'ora è nella mia playlisti di Spotify, l'ha suonata in classe e me ne sono innamorato. 

La seconda cosa che ricordo è quella più importante.

## Un momento da protagonista 

Immaginate un bambino, timidissimo, anche più basso rispetto ai suoi compagni, letteralmente incatantato da quel professore e dalla sua chitarra. Ad un certo punto gli si avvicina e così, di punto in bianco, gli chiede se può suonarla. Il tutto lo fa nella maniera più distaccata possibile dai compagni di classe, aveva paura di fare figure o di essere deriso.

Lui acconsentì con uno sguardo che non dimenticherò mai, tenerezza mista curiosità... E te credo.

Tutto ciò è successo nel 2009, data molto semplice da ricordare per il terremto dell'Acquila ed era appena uscita la We Are The World italiana, ovvero **Domani, artisti uniti per l'Abruzzo**. 

Chiesi subito al mio insegnante (amico di famiglia) di imparare gli accordi.

Quando il Prof. Moraca acconsentì avevo già deciso che l'avrei suonata.

## Ansia da prestazione 

Arriva la fatidica ora di Musica e prima di concluderla il prof mi chiama e dice a tutti che voglio suonare, ovvio che è scattata qualche risata, ma ci sta, se dovessi riguardarmi lo farei anche io probabilmente. <br>
Mi ero portato il testo e gli accordi di **Domani** ma da bravo non musicista non avevo mezzo leggìo così il professore tenne per tutto il tempo il testo e lo sfogliò.

Iniziai a suonare e sì... A cantare, non so cantare, so solo accompagnarmi con la voce, non mi sentirete mai cantare, OK? 

Ero agitatissimo ma allo stesso tempo il bambino più felice del mondo, ad un certo punto partì un coro e tutta la classe cantò, compreso il professore, mi emozionai troppissimo ma non lo diedi molto a vedere. Esser guardati da un altro punto di vista diverso dal solito... E' stato strano ma piacevole. 

Non nego che è l'unico momento delle medie che ricordo sempre con davvero grande piacere.

Poco tempo dopo tornò la professoressa e lui se ne andò, avrei voluto abbracciarlo fortissimo ma non lo feci, ha lasciato così tanto in quelle poche settimane di lezione.

Daniele Moraca e un'altra persona di cui probabilmente racconterò più avanti, sono quelle comparse nella vita non mi riesco a spiegare, passano per pochissimo tempo ma continuano, in un modo o nell'altro, a farne parte.

Qui di seguito lascio i suoi due brani più famosi:
- [Ho bisogno di te](https://www.youtube.com/watch?v=UVvC8gmnU5o)
- [Senso unico](https://www.youtube.com/watch?v=9Q1HbZgxI0Q)




